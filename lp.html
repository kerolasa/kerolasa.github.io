<?xml version="1.0" encoding="us-ascii"?>
<!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<meta name="author" content="Sami Kerola">
<meta name="classification" content="personal home page">
<meta name="contact_addr" content="kerolasa@iki.fi">
<meta name="copyright" content="Copyright Sami Kerola">
<meta name="description" content="valtiollinen sensuuri">
<meta name="distribution" content="global">
<meta name="abstract" content="sensuuri, valtio, laki, sananvapaus">
<meta name="keywords" content="sensuuri, valtio, laki, sananvapaus, oikeus">
<meta name="language" content="fi">
<meta name="owner" content="Sami Kerola">
<meta name="rating" content="general">
<meta name="revisit-after" content="15">
<meta name="robots" content="index, follow">
<link type="text/css" rel="stylesheet" href="kerolasa.css">
<meta name="viewport" content="width=device-width, initial-scale=1">
<title>Lastensuojelua ja sensuuria</title>
</head>
<body>
<h1>Lastensuojelua ja sensuuria</h1>
<p class="justtext">Keväällä 2005 Liikenne- ja viestintäministeri Leena
Luhtanen päätti, että suomessa estetään pääsy lapsipornografiaan internetissä.
Myöhemmät ministerit Susanna Huovinen ja Suvi Lindén ovat olleet samoilla
linjoilla. Vuonna 2008 lapsipornon saatavuutta ryhdyttiin rajoittamaan, josta
syntyi ongelmia. Tämä teksti pyrkii selittämään miksi yksinkertaiselta
kuulostava estäminen ei ole helppoa.</p>
<h2>Internetin historiasta johtuvat syyt</h2>
<p class="justtext">Internet rakennettiin alun perin sotilaiden
tietoliikenneverkoksi. Suunnittelun lähtökohta oli taata tietoliikenteen
toimivuus vaikka jotkin osat internetistä tuhoutuisivat. Tietoliikenteen
määräävä suunnitteluperiaate vaati, ettei tietoliikenne esty. Liikenteen
estäminen ei ollut osa alkuperäistä suunnitelmaa. Näin ollen internet tekniikka
ei ole kehittynyt tietoliikenteen estämisen kannalta suotuisasti.</p>
<p class="justtext">Alun perin tietoliikenteen estäminen ei koettu edes
tarpeellisena. Verkko oli pieni ja sosiaalinen kontrolli piti huolen, ettei
lapsipornon kaltaisia ongelmia ollut. Vasta internetin muututtua koko kansan
välineeksi tietoliikenne sisällöt muuttuivat ongelmaksi. Ongelmat näkyvät niin
viruksina, roskapostina kuin lapsipornona. On perusteltua syyttää internetin
kehittäjiä lyhyt näköisyydestä. Kehittäjien olisi pitänyt suunnitella sellainen
verkko, mistä voi poistaa ei haluttuja tietoliikenne sisältöjä.</p>
<p class="justtext">Edellinen syytös kuuluu tieteen etiikkaan. Mitä täytyy
huomioida otettaessa vastaan vaikkapa valtion antama tehtävä, millainen
internet oli? Radikaali esimerkki valtion tilaamasta tieteen ja tekniikan
ongelmasta on atomipommi. Onko edes kohtuullista vaatia tieteilijöitä
vastaamaan eettis-moraalisista ongelmista jotka johtuu siitä miten heidän
toteutusta käytetään? Onko vastuu kenties tilaajalla? Kysymys voidaan esittää
lähes mihinkä tahansa tekniikan tai tuotteen kohdalla. Mikä on valmistajan
vastuu tuotoksen käytön lopputuloksista? Tupakka tuottaa syöpää, autot ilmaston
muutoksen ja kolarikuolemia, internet lapsipornoa. Joissain tapauksissa
syyllisyys on ilmeisempää kuin toisissa.</p>
<h2>Kuka poistaa laittomat sisällöt?</h2>
<p class="justtext">Internetistä on kaupallinen verkko, jota rakentaa ja
ylläpitää internet operaattorit. Lait, asetukset ja muut määräykset säätelevät
operaattorien toimintaan. Periaatteessa operaattorien toimintaa voi siis ohjata
lakien avulla. Edellinen ajattelutapa on kuitenkin ongelmallinen. Operaattorit
vertautuvat teiden rakentajiin ja kunnossa pitäjiin. Teiden rakentajia voidaan
syyttää teillä tapahtuvista rikoksista, mutta näin ei tehdä. On normaalia
ajatella ettei pakettiauton kuorman tarkastaminen kuulu tiestön ylläpitäjille,
sen sijaan se voi kuulua rajavartiolaitokselle tai poliisille. Yleisesti ottaen
yksityisyyden loukkaaminen on viranomaistoimintaa. Yksityisyyden loukkaamiseksi
voidaan tulkita tietoliikenteen tarkkailu, estäminen tai uudelleen
suuntaaminen.</p>
<p class="justtext">Tietoliikennelaki antaa mahdollisuuden operaattoreille
poistaa tietoliikennesisällöt, joka vaarantavat verkon toimivuuden. Edellinen
ei kuitenkaan istu laittoman sisällön poistamisperusteeksi. Laittomat sisällöt
eivät vaaranna internetin toimintaa sen enempää kuin lailliset sisällöt.
Toimivuuden takaaminen on yhtäältä operaattorin oman omaisuuden suojelua, ja
toisaalta yhteisölle tärkeän toiminnan jatkuvuuden turvaamista. Sensurointi ja
verkon hajoaminen ovat kategorisesti erilaisia tilanteita.</p>
<p class="justtext">Operaattorit ovat asemassa jossa sensurointitoiminta on
heille epäluontevaa. Ongelman ytimessä on kysymys vastuusta. Millaiseen
vastuuseen sensuroimis- tai sensuroimatta jättämispäätöksen tekevä operaattori
joutuu? Kuka ja millaisia vahingon korvauksia voi vaatia? Samasta syystä
johtuen internetin sensurointilistaa ei voi ylläpitää hyvää tarkoittava
kolmasosapuoli, vaan vain ja ainoastaan viranomaiset.</p>
<p class="justtext">Kysyttäessä kuka päättää mitä sensuroidaan, kysytään
samalla millaisilla kriteereillä päätös tehdään. Operaattorien, viranomaisten
ja kolmansien osapuolten näkemys laittomuuden laadusta vaihtelee. Se mikä
ylittää sensuroimiskriteerin yhdellä, ei välttämä ylitä toisella. Linjan täytyy
olla yhdenmukainen, jolloin linjan on tultava yhdeltä taholta. Sensurointi
päätöksiä tekevällä tahdolla ei saa olla ylimääräisiä intressejä sensuroinnin
puolesta tai vastaan. Tämä tukee ajatusta, että viranomaiset tekevät
sensurointipäätökset. Siihen pitäisikö viranomaisen olla oikeuslaitos, poliisi
vai joku muu en ota kantaa.</p>
<p class="justtext">Viranomaistoiminta ei ole salaista. Viranomaisten päätökset
perustuvat lakiin ja päätösten perusteet täytyy voida tarkistaa. Periaatteen
syy on viranomaismielivallan estäminen. Lasta ei saa pakkohuostaanottaa ilman
hyviä perusteluja. Internetin sensurointi on vakoilun, valtion puolustuksen ja
poliisin salakuuntelun tapainen poikkeus. Edellinen johtuu siitä, että
sensuurilistan täytyy olla salainen sillä julkinen sensuurilista edistää
laittomien sisältöjen leviämistä. Millainen on sensuurilistalle joutuvan
oikeusturva? Kuinka väärin perustein sensuroitu tietää, että hänet on
sensuroitu? Jos väärin sensurointi haluaa vahingonkorvauksen miten hän todistaa
vahingon tapahtuneen, sen keston tai laajuuden?</p>
<h2>Mitä internetistä poistetaan?</h2>
<p class="justtext">Sensuroitava materiaali on aina tulkinta kysymys. Selvät
tapaukset eivät ole kiinnostavia. Rajatapausten harmaa alue muodostaa
sensurointilinjan. Lapsen näköinen aikuinen voidaan tulkita olevan lapsipornoa,
tai ei. Sensurointipäätöksen tekijä vastaa milloin täytyy sensuroida ja milloin
ei.</p>
<p class="justtext">Tietoliikennesisällöt ovat tietotekniikan kannalta
tiedostoja. Kuvat, videot, ääniraidat, teksti yms ovat tiedostotyyppejä, joita
voidaan kokonaisuudessaan nimittää objekteiksi. Sensuurin pitäisi poistaa
internetistä laittomat objektit.</p>
<p class="justtext">Internetissä liikkuu paljon tietoliikenne objekteja.
Ulkoisesti tarkkailemalla objektien laadusta ei voi sanoa mitään, ainoastaan
objektin sisäinen tarkastaminen voi ilmaista onko objekti laiton vai ei.
Tilanne on aikalailla sama kuin lentokentällä liikkuvilla matkalaukuilla.
Merkittävin ero matkalaukkuihin verrattuna on määrä, internetissä liikkuu
enemmän objekteja kuin moni arvaa. Jokaisen objektin tarkastaminen tavalla
ettei tietoliikenne hidastu on liki mahdotonta ja erittäin kallista. Lisäksi on
vaikea kuvitella, että operaattorit suostuisivat maksamaan edellisen kaltaisen
teknisen toteutuksen. Täytyy myös muistaa, että suurin osa objekteista on
laillisia, joten kaiken liikenteen tarkistaminen olisi toimenpiteenä
liioittelua.</p>
<p class="justtext">Tämän hetkinen internet sensurointi toteutetaan
osoitenimillä tai reiteillä, eli yksittäisiä objekteja ei sensuroida vaan
suurempia kokonaisuuksia. Kun kokonaisuus sensuroidaan, on perusteltua kysyä
missä suhteessa lailliseen ja laittomaan sisältöön pääsemistä estettiin? Onko
yksi laiton objekti riittävä sensurointiperuste vaikka laillisia olisi
miljardi?</p>
<p class="justtext">Edellinen kappale voidaan havainnollistaa vaikkapa näin.
Sensurointi ei kohdistu objekteihin vaan objektien lähestymiseen. Oletetaan
että Helsingin Stockmanniin meneminen olisi laitonta, ja ainoa tapa estää
Stockmannille meneminen olisi estää pääsy Helsinkiin. Tällöin laitonta olisi
Helsinkiin tuleminen, mikä häiritsisi melkoisesti enemmän kuin Stockmannille
pääsyn estäminen.</p>
<p class="justtext">On perusteltua väittää, ettei perille johtava reitti ja sen
päässä oleva objekti ole sama identiteetti. Teknisistä syistä identiteetit on
sotkettu toisiinsa; näin ollen reitti on objekti. Edellinen johtaa siihen, että
nykyinen sensurointimenetelmä on määritelmällisesti epätarkka. Reittien
sensurointi aiheuttaa kysymyksen: miten tunnistetaan sensurointi kriteerit
täyttävä reitti? Onko linkkilista lapsipornoon lapsipornoa? Onko syövän syy,
kuten tupakoiminen, sama asia kuin syöpä?</p>
<p class="justtext">Vaadittaessa sensurointi kriteerejä on myös kysyttävä myös
motiiveja. Mitä vaikutusta sensuroinnilla, tai sensuroimatta jättämisellä, on,
ja toimiiko vaikutus uskottavasti sensurointipäätöksen kriteerinä? Sensuroinnin
vertaus tupakointikieltoon ei toimi. Tupakoinnin kieltäminen on rajoiltaan
selvä tapaus, sensuuri taas ei. Toisekseen tupakoimisen vaikutukset tunnetaan
paremmin kuin internetin summittaisen sensuroinnin.</p>
<p class="justtext">Sensuroinnin epätarkkuuteen ei ole luvassa helpotusta
vaikka kaikki internetin liikenne ohjattaisiin suuren suodattimen läpi.
Laittomuuden läpipääsyltä ei voi välttyä. Syitä on kaksi. Ensinnäkin eri
ihmiset tulkitsevat näkemänsä eri tavoin. Ellei sensurointikriteerit ole
maksimaalisen tiukat, kuten kaikkien kuvien ja videoiden poistaminen, löytyy
aina joku joka väittää laittomuuden pääseen läpi.</p>
<p class="justtext">Toisekseen tietotekninen tiedostojen sisältömuokkaus on
mahdollista siten, ettei objektin ihmistulkinta muutu vaikka teknisesti
kyseessä olisi uusi objekti. Esimerkiksi kuvan kokoa voidaan muuttaa, siihen
voidaan lisätä reunat, kontrastia voi muuttaa jne. Ainoastaan ihmiset
tunnistavat objektien olemuksen, jolloin uudet objektit täytyy tarkistaa
ihmisavusteisesti. Olettaen, että laittomia objekteja muutetaan jatkuvasti,
voidaan todeta, ettei objektien poistaminen onnistu ilman suunnatonta ihmistyön
määrää. Samaan aikaan suodatuksen pitäisi toimia jokseenkin nopeasti, joten
tuntemattomien objektien pitäisi päästä sen läpi ilman tarkistusta ja tällöin
lapsiporno menisi suodattimen läpi. Vaihtoehtona on koko internetin ennakko
sensurointi.</p>
<p class="justtext">Edellisen kappaleen kova ydin löytyy tiedosta ja
informaatiosta. On kohtuullista vaatia, että sensuroitavat objektit tiedetään
olevan sensuurikriteerit ylittävää materiaalia. Tiedoksi ei voi kutsua luuloa
tai epäilystä. Informaatioksi voi kutsua objekteja, joista sensuroija ei tiedä
pitäisikö objektit sensuroida vai ei. Informaation sensurointi on sanavapauden
kannalta ongelmallista.</p>
<h2>Asianomaiset</h2>
<p class="justtext">Keitä ovat internet sensuurin osapuolet, millaisia
intressejä ja tarpeita heillä on?</p>
<ol>
<li>Lapset</li>
<li>Laittoman materiaalin hallussa pitäjät ja levittäjät</li>
<li>Lasten suojelijat</li>
<li>Internet sensuuriin kriittisesti suhtautuvat</li>
<li>Kansanedustajat, ministerit ym päättäjät</li>
<li>Viranomaiset</li>
<li>Internet operaattorit</li>
<li>Muut, joita asia ei kiinnosta</li>
</ol>
<p class="justtext">Eri ryhmillä on eri intressejä. Lapset haluavat
tietämättään olla lapsia joita porno ei ole traumatisoinut. Lasten suojelijat
haluavat sama kuin lapset, mutta ovat aikuisia. Lapsipornon hallussa pitäjät
ovat aikuisia hedonisteja, jotka eivät välitä muista. Internetin suojelijat
eivät paheksu lapsien hyvää, mutta tahtovat myös internetin hyvää. Päättäjät
haluavat saada ääniä vaaleissa. Viranomaiset haluavat noudattaa lakia ja saada
asianmukaiset voimavarat tehtävien hoitoon. Operaattorit haluavat rahaa
internetin avulla. Ne joita asia ei kiinnosta eivät halua mitään, tai
korkeintaan yleistä hyvää kaikille. Uskoakseni asiasta välittämättömät ovat
määrällisesti suurin ryhmä. Päättäjien kannalta välinpitämättömät ovat
merkittävin ryhmä, sillä heillä on eniten ääniä vaaleissa.</p>
<p class="justtext">Ketä pitäisi suojella ja miltä? Ensisijaisesti lapsia
täytyy suojella lapsipornoksi päätymiseltä. Toissijaisesti lasten ei ole
suotavaa nähdä mitä tahansa. Viranomaisia täytyy suojella resurssien
puutteelta. Operaattorit tarvivat suojaa tehtäviin mitä ei teknisesti tai
oikeudellisesti voi hoitaa. Lapsipornon levittäjät tarvitsevat suojaa kiinni
jäädessään kohtuuttomalta rankaisulta. Lasten suojelijat ja sensuurikriitikot
eivät tarvitse suojelua, he ottavat osaa ongelmaan hoitoon vapaaehtoisesti.
Päättäjiä pitäisi suojella typeryyksiltä, vaikka typeryyttä tekemällä saisikin
lisä-ääniä vaaleissa.</p>
<p class="justtext">Aktiivisimmat osapuolet ovat lasten suojelijat ja internet
sensuurin vastustajat. Näiden kahden osapuolen välillä on epäluottamus. Lasten
suojelijat epäilevät, että sensuurin vastustajat ei halua lasten hyvää.
Sensuroinnin vastustajat epäilevät ettei lapsiporno ole erityistapaus, vaan
lapsipornon nojalla sensuroidaan paljon muutakin ja myöhemmin "hyvien"
sensurointikokemusten perusteella ryhdytään sensuroimaan lisää. Retoriikan
tasolla kiistely on ala-arvoista. Osapuolet ovat keskittyneet syyttelyyn ja
demonisointiin ilman yhteistä yritystä ratkaista ongelmat. Keskustelua pitäisi
käydä esimerkiksi sensuroinnin hyväksyttävyyden ehdoista tai vaikka pitäisikö
laittomien internet sisältöjen hankkijoita yrittää saada kiinni sensuroinnin
sijasta.</p>
<h2>Vapaaehtoisuuden mahdottomuus</h2>
<p class="justtext">Lapsia suojaa yksilön koskemattomuus, oikeus omaan kehoon
ja päätäntä valta mitä itselle tapahtuu. Kyse on ihmisoikeudesta.
Ihmisoikeuksien loukkaaminen on rikollista, ja lapsiporno rikkoo
koskemattomuutta. Yksityishenkilöllä ei ole lapsipornolle mitään laillista
käyttötarkoitusta. Tilanne on sama kuin plutoniumin tapauksessa. Sen sijaan
jollain, kuten sensuroija, voi olla perusteltu laillinen tarve säilyttää
lapsipornoa. Kun kyse on ihmisoikeusrikoksen sallivasta poikkeuksesta, poikkeus
on tehtävä huolellisesti.</p>
<p class="justtext">Keitä ja millä perusteella poikkeus voi koskea?
Päätettäessä poistaa verkosta laittomat sisällöt täytyy päättä keitä
poistaminen ei koske. Laittoman materiaalin hallussa pitäminen on määritelmän
mukaisesti luvatonta. Yleisen oikeustajun kannalta ihmisoikeuksien
kunnioittaminen ei voi olla täysin vapaaehtoista. Sensuroijan ei siis tarvitse
kysyä ketkä haluavat sensuurin piiriin.</p>
<h2>Valtion toimintamahdollisuudet</h2>
<p class="justtext">Aiemmin mainittujen osapuolten laillisen toiminnan rajoja
määrittää valtio. Suomen valtio suhtautuu lapsipornoon kieltämällä sen
hallussapidon suomen alueella, ja estämällä pääsyn kun lapsiporno on toisen
valtion alueella. Tiettävästi Euroopan Unioni on valmistelemassa jotain
lapsipornon kitkemiseksi. YK on vuonna 1959 antanut lasten oikeuksien
julistuksen. Suomen, ulkovaltojen ja kansainvälisten organisaatioiden välillä
on kansainvälisiä sopimuksia.</p>
<p class="justtext">Suvereeniudella tarkoitetaan valtion täysivaltaisuutta ja
yksinoikeutta käyttää valtaa, johon liittyy pakkovaltaakin. Ulkoinen
suvereniteetti tarkoittaa riippumattomuutta ulkoisesta vallasta ja valtiollista
tasavertaisuutta. Mikään valtion suvereniteetti ei voi olla täysin
rajoittamaton. Kansainvälisen oikeuden pakottava osa, ius cogens, velvoitaa
valtioita noudattamaan kansainvälisiä sopimuksia. Ihmisoikeussopimuksissa
kielletään muun muassa kansanmurhat, kidutus, orjuus ja orjakauppa.</p>
<p class="justtext">Ihmisoikeuksien nojalla valtion suvereniteettia on loukattu
esimerkiksi Bosniassa. Oletus kansainvälisten sopimusten vastaisesta
joukkotuhoaseiden hallussapidosta johti Irakin sotaan. Millaisia toimenpiteitä
kohdistetaan valtioon, joka ei välitä alueellaan sijaitsevista lapsipornon
levityspisteistä? Voiko sota olla mahdollinen roistovaltioiden kieltäytyessä
yhteistyöstä? Jollei tavanomaista sotaa pidetä vaihtoehtona, voidaanko aloittaa
informaatiosodankäynti lapsipornonlevityspisteiden tuhoamiseksi tai toiminnan
estämiseksi? Tarvitaanko sodan aloittamiseen YK:n päätös? Pitäisikö
roistovaltioon lähettää rauhanturvaajia pitämään huolta, ettei uusia
lapsipornopesäkkeitä synny? Mitä valtiot voivat tehdä toisilleen
ihmisoikeuksiin vedoten?</p>
<h2>Pääasia, että tehdään jotain</h2>
<p class="justtext">Internetin sensuroinnin kannattajat ovat ilmaisseet
ymmärtäneensä sensuroinnin rajoittuneisuuden. Heille on pääasia, että ongelma
yritetään ratkaista - eli sensuuritoimet otetaan käyttöön. Argumentti on
yhtäältä oikea, toisaalta ei.</p>
<p class="justtext">Tie helvettiin on kivetty hyvillä aikomuksilla. David Hume
totesi, että siitä miten asiat on, ei voi päätellä miten niiden pitäisi olla.
Se, että jotain täytyy tehdä, ei tarkoita, että täytyy tehdä mitä tahansa.
Sensuurin vastustajille todettakoon; se millä nykyiseen tilanteeseen on päästy,
ei vie pidemmälle. Ongelman ratkaisua voi helpottaa, jos muistetaan ihmisten
suhtautuvan menneisyyteen kahdella tavalla; edistäjät katuvat tekemättä
jättämisiään, estäjät tehtyjä tekojaan.</p>
<p class="justtext">Jotain on pakko tehdä. Mitä, kenen, kuinka, millä
oikeudella, kenen valtuuttamana ja valvomana ovat hyviä kysymyksiä joihin en
tiedä vastausta.</p>
<h2>Loppusanat</h2>
<p class="justtext">Internetin sensurointi ei ole vaivatonta. Ratkaistavana on
ulko- ja sisäpoliittisia, oikeusfilosofisia, eettis-moraalisia ja teknisiä
ongelmia. Lyhyellä tähtäimellä mikään ei viittaa, että ongelmia oltaisiin
ratkaisemassa siten, ettei asiasta tarvitse kiistellä. Aktiivisimmat osapuolet
näyttävät keskittävän voimansa hiljaisen enemmistön puolelleen saamiseen, ja
sitä kautta legitimoida esityksensä päättäjille.</p>
<p class="justtext">Lapsiporno on sohaissut tekniikan ja tunteiden alueita.
Keskustelu ei ole helppoa. Tällaisessa keskustelussa mitataan demokratian
toimivuus. Osaako, voiko, ja annetaanko osapuolille mahdollisuus tehdä sovinto
yhteisistä asioista myös silloin kun aihe ei ole helppo.</p>
<p class="justtext">Kirjoitettu Helsingissä 08.03.2008.<br>
Sami Kerola.</p>
</body>
</html>
