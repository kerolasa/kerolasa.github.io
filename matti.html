<!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<meta name="author" content="Sami Kerola">
<meta name="classification" content="personal home page">
<meta name="contact_addr" content="kerolasa@iki.fi">
<meta name="copyright" content="Copyright (C)2000 Sami Kerola">
<meta name="description" content="Elämä on laiffia">
<meta name="distribution" content="global">
<meta name="abstract" content="Elämä on laiffia">
<meta name="keywords" content="Elämä, on, laiffia, matti, nykänen">
<meta name="language" content="fi">
<meta name="owner" content="Sami Kerola">
<meta name="rating" content="general">
<meta name="revisit-after" content="15">
<meta name="robots" content="index, follow">
<link type="text/css" rel="stylesheet" href="kerolasa.css">
<meta name="viewport" content="width=device-width, initial-scale=1">
<title>Matti Nykänen - Elämä on laiffia</title>
<link rel="canonical" href="https://kerolasa.iki.fi/matti.html" />
</head>
<body>
<h3>Matti Nykänen - Elämä on laiffia</h3>
<p>Minä ja ystäväni Tomi Kiilakoski mietimme erään mökkireissun aikana erään
siideripullon etikettiä. Siinä oli Matti Nykäsen naama ja teksti "Elämä on
laiffia". Harvahan meistä on sellainen ajattelija ja suurmies kuin Matti
Nykänen, joten tekstillä täytyy olla jokin merkitys mitä ei tule heti
miettineeksi. Pohtiessamme lauseen merkitystä saimme neljä eri selitystä
aikaan.</p>
<p><i>Holistinen näkemys.</i> Elämä on laiffia. Kaikki elämä on laiffia. Itse
asiassa vasta kaikkien elämien summa on laiffi, johon vertaamme omaa elämäämme.
Juuri minun tai sinun elämä on osa maailman elämää, jota laiffi on. Juuri minun
tai sinun elämä on niin mitätöntä ja vähäpätöistä kuin se on kaiken muun elävän
rinnalla, mutta silti ilman minua tai sinua maailman laiffista puuttuisi
jotain.</p>
<p><i>Laiffi on elämän atribuutti.</i> Pallo voi olla sininen. Sinisyys on
tällöin pallon atribuutti. Eiväthän kaikki pallot ole sinisiä, aivan kuin
kaikkien elämä ei ole laiffia. Tällöin laiffi on jotain joka määrittää elämän
laatua tai tapaa olla. Laiffi kuvaa elämää samalla tavalla kuin sinisyys
palloa.</p>
<p><i>Elämä on laiffia kuten se sanotaan.</i> Juuri sellainen elämä on laiffia,
jota voimme laiffiksi kutsua. Päästäksemme yksimielisyyteen siitä mitä
tarkoitamme elämällä tai laiffilla meidän pitää jutella muiden ihmisten kanssa.
Juttelun tarkoitus on selvittää miten ihmiset käyttävät sanoja elämä ja laiffia
ja tällöin tiedämme mitä he tarkoittavat näillä sanoilla. Tämä on näiden
sanojen syvin olemus.</p>
<p><i>Elämä on. Laiffi on. Elämä on ja laiffi on.</i> Elämä on olemista täällä
maailmankaikkeudessa näissä sanoissa teoissa ja tarkoituksissa. Myös laiffi on.
Näiden kahden olemassa oleminen sitoutuu toistensa olemassa olemiseen kanssa
olemisen kautta. Voimme sanoa, että kun elämän ja laiffin eksistenssi kohtaa
toisensa elämä on laiffia.</p>
<p>Matti Nykänen ei tullut kertoneeksi mitä tarkoitti sanoillaan. Tomin kanssa
tulimme siihen loppu tulokseen, että päästäksemme selvyyteen mitä Matti
tarkoitti meidän täytyy kysyä häneltä itseltään mikä näistä vaihtoehdoista oli
hänen mielessä sanoessaan elämä on laiffia. Ja onhan mahdollista, että Matin
mielessä oli jotain aivan muuta.</p>
<p>© Sami Kerola ja Tomi Kiilakoski. Saa levitellä, jaella, kopioida ja sitä
rataa mutta älä ny omaksesi väitä näitä turinoita.</p>
<p>Ps Luethan
<a class="out" href="http://www.mattinykanen.net/thoughts.html">filosofi
Matin muita ajatuksia elämästä.</a></p>
</body>
</html>
